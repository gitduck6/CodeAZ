# CODEAZ COMMUNITY KONSTİTUSİYASI  
## Versiya 1.3

### I FƏSİL — ÜMUMİ PRİNSİPLƏR

**Maddə 1. Hörmət Prinsipi**  
1.1. Bütün üzvlər bir-birinə qarşı hörmətli davranmalıdır.  
1.2. Təhqir, ayrı-seçkilik, irqçilik, seksizm və ya alçaldıcı hərəkətlər qəti şəkildə qadağandır.  
1.3. Fikir ayrılıqları konstruktiv şəkildə bildirilməlidir.  

**Maddə 2. Aydınlıq Prinsipi**  
2.1. Qaydalar mətninin birbaşa mənası birinci, məqsədi isə ikinci dərəcəli şərh kimi qəbul edilir.  
2.2. Aydın olmayan hallarda Konstitusiyanın prinsipləri tətbiq edilir.  

**Maddə 3. Mütənasiblik Prinsipi**  
3.1. Cəzalar pozuntunun ağırlığına, niyyətinə və nəticəsinə uyğunlaşdırılmalıdır.  
3.2. Eyni tip pozuntulara eyni cəza mexanizmi tətbiq olunur.  

**Maddə 4. Şəffaflıq Prinsipi**  
4.1. Moderatorlar səlahiyyətlərindən istifadəyə dair əsaslandırılmış izahat verməyə borcludur.  
4.2. Bütün intizam qərarları aydın şəkildə sənədləşdirilməlidir.  

**Maddə 5. Cavabdehlik Prinsipi**  
5.1. Heç bir şəxs, o cümlədən moderator və rəhbərlik, Konstitusiyanın çərçivəsindən kənara çıxa bilməz.  

**Maddə 6. Hüquqi Proses Prinsipi**  
6.1. Üzvlər intizam tədbirləri zamanı müdafiə hüququna malikdir.  
6.2. Təcili hal istisna olmaqla, heç bir üzv səbəbsiz cəzalandırıla bilməz.  

**Maddə 7. Reklam Qadağası**  
7.1. İcazəsiz hər hansı kommersiya və ya şəxsi reklamın yayılması qadağandır.  
7.2. Bu pozuntu IV dərəcə — Çox Ağır Pozuntu hesab olunur və uzunmüddətli və ya daimi ban ilə nəticələnə bilər.  

### II FƏSİL — SƏLAHİYYƏTLƏR VƏ VƏZİFƏLƏR

**Maddə 9. Moderatorlar**  
9.1. Moderatorlar qaydalara nəzarət edir, xəbərdarlıq verir, zərərli mesajları silir, mübahisələri tənzimləyir və pozuntuları araşdırır.  
9.2. Moderatorlar yalnız Konstitusiyada göstərilən çərçivədə hərəkət edə bilər.  

**Maddə 11. Üzvlər**  
11.1. Bütün üzvlər Konstitusiyanın qoruduğu əsas hüquqlara malikdir.  
11.2. Üzvlər qaydalara eksiksiz əməl etməlidir.

### III FƏSİL — SƏLAHİYYƏTLƏRİN TƏTBİQİ QAYDASI

**Maddə 13. İcazə Tələb Etməyən Əməllər**  
13.1. Xəbərdarlıqlar  
13.2. Mesajların silinməsi  
13.3. Qısamüddətli səs və chat məhdudiyyəti  
13.4. Spam müdaxiləsi  
13.5. Müzakirələrin kanal dəyişdirilməsi  

**Maddə 14. Təcili Hallar**  
14.1. Təcili hallarda, moderatorlar dərhal təhlükəni aradan qaldıra bilər.  
14.2. Lakin hər bir təcili tədbir 1 saat ərzində sənədləşdirilməlidir.  

### IV FƏSİL — ÜMUMİ DAVRANIŞ QAYDALARI

**Maddə 15. Hörmət və Əxlaq**  
15.1. Təhqir, klanlaşma, hədə-qorxu, aşağılama, kobud ton qadağandır.  
15.2. Moderator qərarlarını məsxərəyə qoymaq qadağandır.  
15.3. Qəsdən münaqişə yaratmaq intizam tədbiri ilə nəticələnir.  

**Maddə 16. Spam və Flood**  
16.1. Təkrar mesajlar, emoji yağışı, @mention sui-istifadəsi qadağandır.  
16.2. Başlıq və ya CAPS lock-dan sui-istifadə səs-küy hesab olunur.  

**Maddə 17. Mövzu Uyğunluğu**  
17.1. Hər kanal öz mövzusu üzrə istifadə edilməlidir.  

**Maddə 18. Dil və Peşəkarlıq**  
18.1. Azərbaycan və İngilis dilinin ədəbi forması istifadə edilməlidir.  
18.2. Qarğış və kobud ifadələr qadağandır.  

**Maddə 19. Qadağan Olunmuş Məzmun**  
19.1. NSFW, zorakı, qanunsuz və siyasi məzmun qəti qadağandır.  
19.2. Pirat proqram, cheat və ya virus paylaşmaq ban ilə nəticələnir.  

**Maddə 20. Müəllif Hüquqları**  
20.1. Başqasına məxsus işlər icazəsiz paylaşıla bilməz.  

**Maddə 21. Media Qaydaları**  
21.1. Paylaşılan şəkil və videolar etik olmalıdır.  
21.2. Troll və zorakı kontent dərhal ban edilə bilər.  

**Maddə 22. Ünsiyyət**  
22.1. Dostyana, aydın və məqsədyönlü ünsiyyət tələb olunur.  
22.2. Moderatorlara israrlı DM göndərmək qadağandır.  

**Maddə 23. Təhlükəsizlik**  
23.1. Şəxsi məlumatların paylaşılması qadağandır.  
23.2. Digər üzvlərin məlumatlarını yaymaq dərhal ban səbəbidir.  

**Maddə 24. Yarışmalar və Hadisələr**  
24.1. Yalnız öz işinizi təqdim edin.  
24.2. Saxta səsvermə, multi-account istifadə ban ilə cəzalandırılır.

### V FƏSİL — POZUNTU TİPLƏRİ VƏ CƏZA TƏTBİQLƏRİ

**Maddə 25. I Dərəcə — Yüngül Pozuntular**  
Misallar:  
- Kiçik spam  
- Təsadüfi qayda pozuntusu  
Cəza: xəbərdarlıq və ya 30 dəqiqəyə qədər məhdudiyyət.  

**Maddə 26. II Dərəcə — Orta Pozuntular**  
Misallar:  
- İcazəsiz, lakin zərərsiz moderator hərəkəti  
- Təkrarlanan kobud davranış  
Cəza: 1–3 gün məhdudiyyət və ya rol məhdudiyyəti.  

**Maddə 27. III Dərəcə — Ağır Pozuntular**  
Misallar:  
- İcazəsiz, riskli moderator fəaliyyəti  
- Virus və ya təhlükəli məzmun  
- XP sisteminə müdaxilə  
Cəza: 3–14 gün məhdudiyyət; moderator üçün vəzifədən azad edilmə.  

**Maddə 28. IV Dərəcə — Çox Ağır Pozuntular**  
Misallar:  
- Qəsdən güc sui-istifadəsi  
- Şəxsi məlumat yayılması  
- Serverə ziyan vurma məqsədi  
- Reklam qadağasının pozulması